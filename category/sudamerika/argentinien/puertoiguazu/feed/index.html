<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>Puerto Iguazu &#8211; Eis mal um</title>
	<atom:link href="http://eismalum.gjn.ch/category/sudamerika/argentinien/puertoiguazu/feed/" rel="self" type="application/rss+xml" />
	<link>http://eismalum.gjn.ch</link>
	<description>Pura Vida! Gili + Karin unnärwägs uf dischär Wält.</description>
	<lastBuildDate>Mon, 06 Sep 2010 20:17:10 +0000</lastBuildDate>
	<language>de-DE</language>
	<sy:updatePeriod>hourly</sy:updatePeriod>
	<sy:updateFrequency>1</sy:updateFrequency>
	<generator>https://wordpress.org/?v=4.4.8</generator>
	<item>
		<title>Mal was Neues</title>
		<link>http://eismalum.gjn.ch/2009/11/mal-was-neues/</link>
		<comments>http://eismalum.gjn.ch/2009/11/mal-was-neues/#comments</comments>
		<pubDate>Sat, 14 Nov 2009 02:18:29 +0000</pubDate>
		<dc:creator><![CDATA[Karin + Gili]]></dc:creator>
				<category><![CDATA[Argentinien]]></category>
		<category><![CDATA[Buenos Aires]]></category>
		<category><![CDATA[Puerto Iguazu]]></category>
		<category><![CDATA[Südamerika]]></category>

		<guid isPermaLink="false">http://eismalum.ch/?p=107</guid>
		<description><![CDATA[K: Jessus, di Ziit geit apa! G: Bald drii Wuche nix me nöis hiä ufum Blog. So chat&#8217;s nit witär ga. Vill passiärt. K: Also, en churzi Zämufassig. Fewär a mit Iguazu. G: Supär cools Hostel heiwär da ka. Hostel Inn, mit dume grossu Swimming Pool. Das isch uf där argentinischu Sita gsi, in Puerto [&#8230;]]]></description>
				<content:encoded><![CDATA[<p><strong>K: </strong>Jessus, di Ziit geit apa!</p>
<p><strong>G: </strong>Bald drii Wuche nix me nöis hiä ufum Blog. So chat&#8217;s nit witär ga. Vill passiärt.</p>
<p><strong>K: </strong>Also, en churzi Zämufassig. Fewär a mit Iguazu.</p>
<p><strong>G: </strong>Supär cools Hostel heiwär da ka. Hostel Inn, mit dume grossu Swimming Pool. Das isch uf där argentinischu Sita gsi, in Puerto Iguazu. Zerscht het mu va dene Wassärfäll gar nix mit bärcho. Z&#8217;Wassär isch meh vam Himmil cho. Abär de&#8230;</p>
<p><strong>K:</strong> &#8230;de isch z Sunna widär mal üssecho und wiär natirli sofort ab dri zu dene spektakuläre  Wasserfäll, vo dene wär ja vorher scho soo vill hei kehrt und ich müäss sägu, äs isch ja wirkli där Hammer gsi! Oder was?</p>
<p><strong>G: </strong>Beidruckunt. Und där ganz Zit der huära Krach. Ha ja nimme mit diär chännu redu :=). Alli hent ja gseit, mu selle beidi Site machu, und das isch wirkli wahr. Miär het die brasilianischi Sita bessär gfallu, will mu da alles gset. Leidär heiwär Päch ka, will extrem Hochwassär isch gsi, und darum z&#8217;Wassär zimli Brüü cho isch, und schi där beschtusch Teil va Argentiniu hent miässu zuä machu. Trotzdem gigantisch, und ich bi froh gsi, hani mini Arcterix Jacka därbi ka.</p>
<p><strong>K:</strong> Cha mi da nur aschliässsu, äs fantastischus Bild, wiä usum Märlibüäch, eifach gwaltig! Und ich natirlich ohni Arcterix Jacku, vermagi mär ja fascht nit, en eifachi Rägujacka het aber öi tip top glängt, äs het ja nur ebiz gitropft. Lüüäget eifach d Fotos a vo de Wasserfäll, de erübrigunt schich nu meh Wort. Derna siwär nu där Itaipu gah alüägu.</p>
<p><strong>G: </strong>Öi der isch zimli grosse gsi. So breite, dass d&#8217;hechi gar nit so isch ins öig gschprungu. 20 Rohr mit je 10 Metär durchmässär. Und durch zwei Rohr fliässt sovill Wassär, wiä ubär du ganz Iguazu. Unvorstellbar. Und alls schön giteilt zwischu Paraguay und Brasiliu. Äs git alls zweimal.</p>
<p><strong>K: </strong>Hää? Isch ja gli&#8230;. und fer di wo nu nit wissund was där Itaipu ischt, wiär rede hiä vom zweitgreschtu Stausee vo där Wält. Pura energia! Nur di Turis sind mär ebiz ufu Sack gangu, äs git scho sehr spezielli Liit, ich hoffu, wiär sii nit öi eso! Oder is äch scho zspat?</p>
<p><strong>G: </strong>Klar bisch du öi speziell. Mis Härzchäferli, mis Ärdbärtörtli, mis Schnuggipuzzi!</p>
<p><strong>K: </strong>Ez tüä nit eso,  du spektaklusch emmel öi immer widär uber dii &#8222;komischu&#8220; Liit wo&#8217;s eso git, miis Brombeerstüdji. So, derna siwär ja witär nach Buenos Aires, wo wär zwei ganzi Wuche lang giblibu si. Was sind die erschtu drii Stichwerter, wo där derzüä ifallund?</p>
<p><strong>G: </strong>Värzell du zerscht, WIÄ wär uf Buenos Aires si gfaru!</p>
<p><strong>K: </strong>Hammär, natirli im Suite Class Bus, im Doppelstecker obuni zvorderscht, di Bei hochglagruti, Üssicht wiä im Kino und bevor dass wär d Vorhangjini hei züägmacht zum Schlafu, het&#8217;s nu en Champagner gigä, derna flach niderlgeit, di Bei üsgstreckt und de doch nit gschlafu:-)</p>
<p><strong>G: </strong>Isch cool gsi. So lat schi 16 Stunde la Bus fahru. Buenos Aires, wow, isch das riesig gsi. Miär gfallund so grossi Städt gwännli nit, abär Buenos Aires het scho no än gwisse Flair. Aber du hesch ja dri Stichwertär wellu: Fleisch, Märkt, Bussa. (und an supär chinees het&#8217;s in ischum Viärtil ka)</p>
<p><strong>K: </strong>Ha mi biz verloru gfühlt in der grossu Stadt und vo Orientierig welle wär nit redu, da bisch eh du züäständig! Scho sehr idrücklich, di 20spuurigi Strass, uberall wond lüägsch hets Autos und Bussa, Liit wo am umcherennu sind, d Metro vollgstopft und mima Gschmackji, woni ez hiä nit müäss beschriibu, derna di vilu Pärk mitsch iner Hektik, Läde ohne Ende,&#8230;.</p>
<p><strong>G: </strong>Abär d&#8217;Lit sind nu hilfsbereiti gsi. Und Smog het&#8217;s öi keine ka, trotz dene viel stichige Bussa. A propos: hiä mit de öffentlichu Bussa zfahru, isch wirkli abenteuerlich. Chasch  nur hoffu, dassär da geit, want meinsch. San Telmo Bezirk het mär fascht am beschtu gfallu. Und de diär?</p>
<p><strong>K:</strong> Miär glöibi öi, isch nu einigermassu ubersichtlich gsi und der Plaza Doredo isch öi supergmiätlich gsi, da wosch immer heint Tango gitanzt. Zum Glick sindsch nit mich cho üffordru, hengi de apa alt üsgseh! Tango isch scho extrem geil zum züälüägu, wenn&#8217;s zwei wirklich güät chännund tanzu! Palermo het mär susch öi nu güät gfallu, mit de ganzu Pärk und Seelini oder öi la Boca, da wo die farbigu Hischini sind und di ganzu Künstler.</p>
<p><strong>G:</strong> Där gäilschte is där Dani gsi, wa wär im Hostel gitroffu hei. Der chunt a in Argentiniu, und am Nahtag tätowiärtär schich die argentinisch Flagga ufu Obäraru. Nit ganz täfär, das einta. Abär susch än coole Siäch gsi! Än Tag heiwär de doch usär Stadt üss miässu. Tigre, das miässe där unbedingt machu, wennär scho da sit.</p>
<p><strong>K: </strong>Ja, äs wunderschöns Delta wo wär mim Böötli durchgfrest sii und weni hiä wohnti, de lüägti mär da so ufuma chleinu Inseli es Wuchunändhüs. Derna siwär nu ins Casino, wo z Gili ischers ganz Gäld verzockt het!</p>
<p><strong>G: </strong>Zelläri. An dene Automätu spilli sowieso nit, und Poker sindsch niäna am spilu gsi. Die zwei Wuche sind schnäll värbi gangu, will wär jede Tag epis z&#8217;tüä hei ka. Vorgestär siwär nach 18 Stunde Busfahrt z&#8217;Puerto Madryn (Peninsula Valdes) acho. Hiä selle&#8217;s Wild Life en masse gä, hensch gseit.</p>
<p><strong>K: </strong>Und ob das wirklich so ischt gsi, das verzelle wär cha znegscht mal, so dass iär ew ez chännt es Pöisli gönnu vo ischum gequatsche. Bis denn, heitsus güät und äs liäbs Grüässji ind Schwiiz! Odär was?</p>
<p><strong>G: </strong>Ja scho. Fär di, wa bis hiä gläsund hent, heiwär de öi nu än paar <a title="Album" href="http://eismalum.ch/das-album/" target="_blank"><strong>neui Bildär</strong></a> ins Album gstellt.</p>
]]></content:encoded>
			<wfw:commentRss>http://eismalum.gjn.ch/2009/11/mal-was-neues/feed/</wfw:commentRss>
		<slash:comments>2</slash:comments>
		</item>
	</channel>
</rss>
